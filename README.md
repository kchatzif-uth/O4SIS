Είμαστε μια ομάδα φοιτητριών του Πανεπιστήμιου Θεσσαλίας στο τμήμα Αρχιτεκτόνων Μηχανικών. Στο πλαίσιο του διδακτικού μαθήματος Ανοιχτός σχεδιασμός, κατασκευή και τεχνολογίες σχεδιάσαμε ένα πρωτότυπο καταφύγιο για πρόσφυγες. Η περιοχή εγκατάστασης του προτεινομένου καταυλισμού είναι η Υποσαχάρια Αφρική (Σαχέλ), συγκεκριμένα το Um Rakuba, Doka, του Σουδάν. Πρόκειται για μια μονάδα 20.75 τ.μ. ελάχιστης κατοίκισης, η οποία μπορεί να φιλοξενήσει έως 6 άτομα σε ανάγκη παρέχοντας 3.45τμ/άτομο. Το σχήμα της μονάδας αποτελείται από δυο παραλληλόγραμμα ίσου μεγέθους με κεκλιμένες οροφές αντίθετης κλίσης. Τα παραλληλόγραμμα απέχουν μεταξύ τους 0.2m και ενώνονται με 4 στήλες τούβλων και ένα ειδικό τεμάχιο. Το ένα τμήμα στεγάζει τον χώρο διαμονής με το υπνοδωμάτιο παρέχοντας τρείς κουκέτες ενώ το άλλο, τον χώρο διημέρευσης που αποτελείται από το μπάνιο και την κουζίνα. Το σχήμα έχει τέτοια δομή έτσι ώστε να πολλαπλασιάζεται σε 4αδες και να δημιουργούνται ανάμεσα χώροι συγκέντρωσης και συνάθροισης. Οι χώροι αυτοί λειτουργούν ως πλατείες, που στο κέντρο τους τοποθετείτε μία εστία που εξυπηρετεί στο μαγείρεμα και περιμετρικά υπάρχουν παγκάκια. Σκοπός, είναι η κατασκευή να ανταποκρίνεται στα κλιματολογικά και γεωγραφικά δεδομένα της επιλεγμένης περιοχής και η χρήση τοπικών υλικών. Έτσι με βάση μελέτης της περιοχής που επιλέχθηκε για την τοποθέτηση των καταλυμάτων, το Σουδάν, το μεγαλύτερο ποσοστό που αποτελεί τη μονάδα, τα τούβλα, παράγονται με χώμα, φλούδες ρυζιού και νερό. Κατά κύριο λόγω, η κατασκευή είναι ‘ανοιχτή’ τόσο σε σχεδιασμό όσο και σε κατασκευαστικό τομέα, καθώς όλα τα σχετικά δεδομένα που απαιτούνται για την δόμηση του καταλύματος βρίσκονται διαθέσιμα στην πλατφόρμα GITHUB. Τα δεδομένα αυτά προορίζονται για εθελοντές, οι οποίοι θα αναλάβουν πραγματοποίηση των καταφυγίων, στους οποίους θα απευθυνθούμε μέσω της της οργάνωσης UNHCR.
